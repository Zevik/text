#"הפוסט נכתב באהבה! נא קראו בנחת עד הסוף, נסו לא לחפש אשמים ולהפסיק את הלכלוך והאיבה.#
""אֶת אֲשֶׁר יֶאֱהַב הַשֵּׁם יוֹכִיחַ"" - מותר וראוי לנו להעביר ביקורת חריפה גם כלפי קרובינו וחברינו. אל תחפשו להאשים אותי במחיקות ובתמיכה במועמד זה או אחר, כי זה שקר ודיבה, וכל מערכת הבחירות בקבוצה התנהלה בשוויוניות מוחלטת כלפי כל המועמדים, ובכל יום נמחקו על ידי מאות פוסטים מכפישים ומלכלכים ללא יוצא מן הכלל וללא שום העדפה.
 ***
בוקר שמח לעשרות אלפי אנשים ונשים שתמכו במשה ליאון,
ובוקר עצוב לעשרות אלפי אנשים ונשים מאוכזבים, כואבים ומיואשים.
משה ליאון נבחר לראשות ירושלים לאחר מסע בחירות מכוער ובזוי בו המטה שלו לא בחל באמצעים אלימים ושיקריים ע""מ לתפוס את השלטון (משה- אכזבת אותי).
{לא אכתוב כאן על האחריות הגדולה של עופר בסיפור הזה, כי זה לא המקום ולא הזמן, אבל בהחלט יש גם עליו ביקורת חריפה מאוד שכבר כתבתי אתמול. אני לא עסוק בהשוואות אלא מתייחס לראש העיר הנבחר כרגע}

***
שני פחדים גדולים מאוד מציפים תושבים רבים: 
1. משה ליאון = עסקנות ודילים. 
2. משה ליאון = ""השתלטות ה""חרדים""
אעיר בקצרה:
1.כדאי לזכור שלדאבונינו, פוליטיקאים רבים משפיעים ומושפעים, באופן הרבה יותר דרמטי, רק לא גלוי, על החברה ועל הכלכלה בישראל. הן ע""י ניצול ""פרצות"" בחוק, הן ע""י לוביסטים וקומבינות, והן ע""י חקיקה דורסנית (""ועדת השרים לענייני חקיקה"", בזמנכם החופשי)
וגם אם משה חטא אני נותן לו את אמונתי ומצפה ומאחל לו להוביל את העיר בדרך ישרה.
2. לא סוד הוא שיש בירושלים לא מעט שנאת ""חרדים"" סטריאוטיפית, וגם היא תפסה טרמפ על מסע 'ההשחרה' שנעשה למשה ליאון (וכמוכם אני מכיר את הביוגרפיה שלו לפרטי פרטים) ועל שיטת ההפחדה והפחדים שחלקכם רוויים בהם עכשיו.
אך דווקא במסע הבחירות הזה זכינו לראות ש""החרדים"" הם ממש לא גוש אחד, ויש ""בציבור הזה"" זרמים שונים ומנוגדים מאוד.
הפחד מהשתלטות ""חרדית"", שצף היטב בשבועות האחרונים וכלל כינויים אנטישמיים לא מעטים, שייך למקום אחר, למקום אפל, וכדאי לזכור ולדעת שרוב רובם המוחלט של תושבי ירושלים אינם בעלי תפיסה קיצונית ואינם עומדים מאחורי התבטאויות קיצוניות ומזדמנות של רבנים או עסקנים.
***
וכאן מגיעה האחריות של כולנו וגם של ראש העיר לעמוד בפרץ ולהוביל עיר שאין בה מקום למלחמות שעסקנים קיצוניים מנסים לייצר, ולהיפך, להילחם בכל הכוח במגזריות ובמלחמות השקר. (משה שים לב)
האתגר שלי הוא להמשיך ולייצר הכלה ואהבה, שפה משותפת ואמפתיה בין תושבי ירושלים כולם! אני קורא לכם לזכור שבקהילה הגדולה שלנו ""ירושלמים וירושלמיות"" יש מקום לכולם, לשתף, לעזור וגם לכעוס. אבל לא היה בה ולא יהיה בה מקום להכפשות ולכלוכים כלפי אף יחיד או קבוצה.
אני מפציר בך משה להסתכל קדימה ולהתחיל בריפוי הניכור והשנאה שהיית חלק לא מבוטל מהם בזמן האחרון.
אני מצפה ממך להתמסר לכל תושבי ירושלים עמוק בליבך, לדאוג לכולם ולתת לכולם מקום אמיתי, בלי לכפות על אף אחד את אמונת האחר, וגם לא באמתלות והסברים יפים.
אני קורא לך לקיים מה שאמרת ביושר ובאמת בנאומים שלך ובשיחות איתך, שתילחם ותדאג להרים כלכלית, תרבותית וחברתית את כל הגוונים והמגזרים ואת כל השכונות החרדיות, הערביות, החילוניות והדתיות. תדאג לעזור לכולם באהבה אמיתית.
אני מאמין בך משה, מעריך אותך ומצפה שלא תיכנע לסקטוריאליות שנכנסת אליה ושדחפו אותך אליה, שתצעיד את ירושלים קדימה. את ירושלים הצבעונית והמגוונת. 
כולנו מחכים שתהיה ראש העיר של כולם, שתדאג לכולם ותחזק את כל הקהילות בעיר.
אני יודע שתעשה ""ירושלים של כולם"". שתעשה את עיר הבירה של ישראל לדגל לחיים משותפים ומכבדים, ולא למלחמות מגזריות ושנאת חינם.
אני מצפה ממך לקחת אחריות אישית ודאגה עמוקה דווקא לתושבים שמחזיקים באמונה שונה משלך.
אני מברך אותך, ראש עיריית ירושלים החדש, משה ליאון, ומאחל לך להוביל את ירושלים, הכי מורכבת ואהובה, על כל תושביה וגווניה באהבה ובהבנה. ואם תצטרך תזכורות לפעמים, אנחנו בקהילת 'ירושלמים וירושלמיות' נטפח לך על השכם ונזכיר לך.
בהצלחה משה!"
